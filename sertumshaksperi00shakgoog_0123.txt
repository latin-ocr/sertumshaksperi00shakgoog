ELEGIA.

Stemmata avita, genus, validaeque superbia dextrae,
Quicquid habet frontis gratia, quicquid opes,
Adventum expectant non evitabilis horae;

Ducit ad invisam semita amoena necem.

Nec vos defunctis culpam insimulate superbi,
Qubd memor his Pietas nulla tropaea locat,
Qua per tempii aditus longos, laqueataque tecta,

Laudis provolvit vox, iteratque modos.

An memorans decus urna patrum, spirantiave aera,
In sua lapsam animam tecta referre valent?

Num verbosus Honor taciturnus provocat umbras,

Surdam blanditiis callida lingua Necem?

Huc fortasse loc0‚ spretae sub cespite terrae,
AEthereo quondam cor calidum igne jacet 5·
Quae manus imperii potuisset flectere virgam,

Raptaque viventis fila movere lyrae.

 

